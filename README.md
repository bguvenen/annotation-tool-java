Bu çalışmada "Nefret Söylemi" ile, hakaret, nefret, aşağılama, küfür, düşmanlık, dışlama, şiddet vb. anlamlar içeren söz veya söz öbekleri kastedilmiştir.
Etiketlenecek tweetler milyonlarca tweet arasından ilgili kelimelerle filtrelendikten sonra, bilgisayarla rastgele olarak seçilmiştir.

Size gönderilen zip dosyası içerisinden çıkarılan "Annotation_Tool" klasöründeki "AnnTool" isimli program aracılığı ile etiketleme yapabilirsiniz.
"AnnToolDB" klasörünü lütfen silmeyiniz, içindeki dosyalarda herhangi bir değişiklik yapmayınız.

Program açıldığında "Katılımcı" seçeneğine tıklayıp, açılan sayfada yaş, cinsiyet vb. bilgileri giriniz.
Bu bilgiler sadece istatistiki veriler için kullanılacak olup kimseyle paylaşılmayacaktır ve etiketleriniz kişisel bazda işleme tabi tutulmayacaktır.
Bu sayfa 1 kere açılacak olup, kaydet dedikten sonra, programı kapatıp tekrar açtığınızda yeniden karşınıza çıkmayacaktır.

Katılımcı bilgileri kaydedildikten sonra etiketleme ile ilgili açıklamaların, örneklerin ve dikkat edilmesi gereken noktaların yer aldığı "Açıklama Sayfası" açılacaktır.
Dikkatle okuduktan sonra "Okudum ve Anladım" butonuna tıklayınız.

Daha sonra tweet etiketleme sayfası açılacaktır.
Üstteki "Tweet No" kısmından, dilediğiniz bir tweet numarasını yazıp o tweet'e ulaşabilirsiniz.

Ekrana gelen tweet için, "Nefret Söylemi Var", "Nefret Söylemi Yok", "Kararsızım" seçeneklerinden uygun olduğunu düşündüğünüz seçeneği seçiniz.

Nefret Söylemi içeren tweetler için lütfen nefret söyleminin türünü, hedefini ve içeriğini belirten uygun etiketleri en az birer tane olacak şekilde seçiniz.
Her bir menüde (tür, hedef ve içerik) birden fazla etiketleme yapabilirsiniz.

Nefret söyleminin hedefini seçerken, hedefin bu nefret söylemine konu olan özelliğini (veya özelliklerini) seçiniz. 
Örneğin nefret söyleminin hedefi olan bir suriyeli kadın için, eğer sadece suriyeli kimliği üzerinden nefret söylemi yapılıyorsa "kadın" etiketini seçmeyiniz.

içerik kısmında ise nefret söyleminin nasıl bir içerikle (veya içeriklerle) yapıldığını belirtiniz.
örneğin aşağıdaki tweet alıntısında "Bizans'ın torunları" kısmında kelime bazında küfür, hakaret vb. olmasa da, halk arasında olumsuz bir anlamı simgelediği için simgeleştirme yapılmıştır. 

 "...Bizans’ın Torunları çıldırsada; ANADOLU, MAZLUM MİLLETLERİN ANAVATANI’dır"

Son olarak, tweet'in nefret söylemi içeren kısmını sağdaki boş alana kopyalayıp yapıştırdıktan sonra kaydet'e basınız. 

Dilediğiniz zaman programı kapatıp, yeniden açtığınızda kaldığınız tweet numarasını girerek devam edebilirsiniz. 
Etiket seçimlerini tekrar düzenlemek istediğiniz tweet'e yine "Tweet No" kısmından ulaşabilirsiniz.

Etiketleme işlerinizi tamamen bitirdiğinizde, sağ üst köşede bulunan etiketleme kaydını al butonuna tıklayıp, oluşan dosyayı kaydediniz.
Kaydettiğiniz dosyayı bguvenen@etu.edu.tr ya da busraguvenen@gmail.com adresine "Nefret Söylemi Etiketleme Kaydı" başlığıyla gönderiniz.

Herhangi bir sorunuz olduğunda yine bu adresler üzerinden ulaşabilirsiniz.

Türkçe nefret söylemi tespiti kapsamında yapılan çalışmalardan biri olan bu projeye katılım sağladığınız için çok teşekkür ederiz.
